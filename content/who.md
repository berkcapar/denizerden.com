 Deniz Erden, 10 yaşında Konservatuvar eğitimine 2003’te yarı zamanlı, 2004’te ise tam zamanlı olarak Anadolu Üniversitesi Devlet Konservatuarı’nda piyanist Robert Farkas ile başladı. Lisans eğitimine Mimar Sinan Güzel Sanatlar Üniversitesi Devlet Konservatuvarı’nda Prof. Hülya Tarcan ile devam etti. Bu süreçte Doç.Elif Şahin-Nesweda ve Prof. Cornelis Witthoefft ile Stuttgart Musikhochschule’de çalışma şansı yakaladı.

 2018’de yüksek lisans eğitimini Mimar Sinan Güzel Sanatlar Üniversitesi Devlet Konservatuvarı’nda 20. yüzyıl müziği üzerine Prof. Hülya Tarcan ve Doç Ayça Aytuğ ile araştırmalar yaptı. Ardından Opera bölümünde korrepetitörlük görev yaptı.Besteciliği üniversitede yaptığı emprovizasyonlarla keşfetti ve yarattığı özgür dünyasında ambient stilde, piyano için kompozisyonlar üretmeye başladı.

 2018’de Bahçeşehir Üniversitesi Elektronik Müzik Prodüksüyonu sertifika programını tamamladı ve soundscape alanında çalışmalara yöneldi. İlk olarak İstanbul Soundscape Project kapsamında düzenlenen “Haydarpaşa’da bir Gar” adlı projede sesini duyurma şansı yakaladı. Ağustos ayında ise kendi projesi “Your Planet Calling” ile hem çevresel farkındalık yaratımına hem de doğanın korunmasına katkı sağladı.

  Her iki alanda da çalışmalarına devam eden Deniz, 2018’in Şubat ayında Hideki Kozakura’nın “Barcelona Duo” eserinin Türkiye prömiyerinin ardından, 2019’daTokyo ve Nagoya’da, Türk ve Japon çağdaş bestecilerinin eserlerinin yer aldığı ve Haruyuki Suzuki’nin “Ringlet” eserinin dünya prömiyerini gerçekleştirdiği iki solo resital gerçekleştirdi.

  Ayrıca Ensemble Flâneur’ün üyesidir. 
